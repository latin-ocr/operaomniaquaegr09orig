2 Omcssms

oratores hujus mundi, qui velut aves coeli levibus pennis,
verborum dumtaxat pompa, excelsa sectantur et ardua,
ct rationibus capti velint habitare in ramis istis, in qui-
bus non loquendi decor est, sed ratio vivendi. Quid
ergo faciemus et nos de his, quae lecta sunt nobis? Si
mihi Dominus concedere dignaretur spiritualis agriculturae
disciplinam, si peritiam colendi ruris donaret, unus sermo
ex his, quae recitata sunt, in tantum posset ¹) longe la-
teque diffundi, si tamen ct auditorum capacitas sineret,
ut vix nobis ad explicandum sufficeret dies. Tentabimus
tamen pro viribus nostris aliqua disserere, etiam si neque
nobis universa explicare, neque vobis cuncta audire pos-
sibile est. Quia et hoc ipsum agnoscere, quod supra vi-
res nostras sit horum scicntia, non parvae arbitror esse
peritiae. Videamus ergo, quid statim in initiis Exodi le-
ctio contineat, et qua possumus brevitate, quantum ad
aedificationem auditorum sufficit, persequamur: si tamen
precibus vestris juvetis, ut adsit nobis sermo Dei, et ipse
dux nostri dignetur esse sermonis.

2. ‚‚Haec²) sunt, inquit, nomina filiorum Israel, qui
ingressi sunt in Aegyptum una cum Jacob patre suo,
unusquisque cum universa domo sua intraverunt: Ruben,
Simeon, Levi, Judas,“ et ceteri patriarchae. „Joseph au-
tem, inquit, erat in Aegypto. Erant autem omnes ani-
mae de Jacob septuaginta quinque.“ Simile huic myste-
rio et illud esse puto, quod per prophetam dicitur, si
quis advertere potest: ,‚in3) Aegyptum descendit populus
meus, ut 4) habitaret ibi, et in Assyrios vi abductus est.“

Si quis ergo potest invicem sibi ista conferre, et ex his,

 

 

¹) Edd. Merlini: possit.
²) Exod. l, 1. 2.- 5.
³) Jesai. LII, 4.

⁴) Aliquot Mssa „ut habitaret ibi, et Assyriorum vi
abductus est.“ R

