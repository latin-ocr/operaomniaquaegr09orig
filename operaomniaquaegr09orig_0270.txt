258 Omo'ssms

mores bonos colloquia mala ?“ Et: „Cretenses¹) semper
mendaces, malac bestiae, ventres pigri ?“ ct alia his simi-
lia ex fermento sumta Graecorum.

8. Quod autem dicit: „sub ²) die comedetur, nec
derelinquetur ab co usque in mane: conseramus cum ce-
teris sacrificiis, et vileamus, quae sit ratio, quod in hoc
quidem sacrificio salutari, eadem die, quae offeruntur,
praecepit comedenda: in alio vero sacrificio, etiam in se-
cundam diem servari indulget, et usque in tertiam, ter-
tia vero jam die igni tradi, quae superfuerint, ne pol-
luant offerentem. Quid ergo habeat ista differentia, vi-
deamus. Sed vere indigemus auxilio Dei, qui omnes adi-
pes contegentes interiora nostra dignetur abscindere, et
omne crassioris sensus velamen auferre, ut haec secun-
dum id, quod a Deo mandari dicitur, possimus advertere.
Conferamus igitur ipsam sibi scripturam divinam, et quam
aperuerit nobis absolutionis semitam subsequamur. Inveni-
mus enim de sacrificio Paschae, quod in vespera immo-
lari jubetur, dari mandatum similiter, ut nihil remancat
ex carnibus usque in mane. Non est hoc otiosum, quod
hesternas carnes vesci non vult nos sermo divinus, sed
recentes semper et novas,³) eos maxime, qui sacrificium
Paschae, vel sacrificium laudis immolant Deo, novas vero
carnes, et recentes ipsius diei edere jubet, hesternas pro-
hibet. Recordatus sum simile aliquid et prophetam Eze-
chielem dicere, cum ei Dominus praecepisset, ut coque-
ret sibi panes in stercore humano. Respondit enim Do-
mino et dixit: „o ⁴) Domine, nunquam contaminata est

anima mea, et morticinum aut immundum non introivit

¹) Tit. I, 12. ¹

2) Cfr. Levit. VII, 15. — Edd. Μ. et R. hoc loco,
cfr. pag. 255. not. 5. „ab eo usque in mane.“
- ³) Edd. Merlini perperam: novas. Eos vero ma=
xime etc.

⁴) Cfr. Ezech. IV, 14.

