m LEv1'r1cUM HolvnmA XII. 391

accipiebat, sicut inferius dicitur, virginem de genere suo?
Si de sanctis non exit, si nusquam procedit, quomodo
aut ad quos usus accipere jubetur uxorem? Neque enim
putandum est, quod cum uxore intra sancta manere po—
tuerit. Sed haec putent illi, quibus placent Judaicae sa-
bulae. Nos autem habemus sacerdotem magnum secun-
dum ordinem Melchisedech Christum Jesum, nunquam
de sanctis exeuntem: semper enim in sanctis est, et ma-
net semper sanctus in verbis suis, sanctus in actibus suis,
sanctus in omnibus voluntatibus suis, et solus est„ qui
nunquam inveniatur extra sancta. Qui enim peccat, exit
‹le sanctis: et quotiescunque quis peccat, toties efficitur
extra sancta. Christus autem qui nunquam peccavit, nun-
quam exiit de sanctis. Sed et tu, qui sequeris Christum,
et imitator ejus es, si permaneas in verbo Dei, si in lege
ejus mediteris die ac nocte, si in mandatis ejus exercea-
ris, semper in sanctis es, nec unquam inde discedis. Ne-
que enim in loco sancta quaerenda sunt, sed in actibus, et
vita, ac moribus. Quae si secundum Deum sint, et se-
cundum praeceptum Dei habeantur, etiamsi in domo sis,
etiamsi in foro: et quid dico in foro? etiamsi in theatro
¹ inveniaris verbo Dei deserviens, in sanctis te esse non du-
bites. Aut non tibi videtur Paulus, cum ingressus est
theatrum, vel cum ingressus est Areopagum, et praedica—
vit Atheniensibus Christum, in sanctis fuisse? Sed et
cum perambulasset aras et idola Atheniensium, ubi inve-
nit scriptum: „ignoto¹) De0:“ et ex hoc verbo sumsit
Christi praedicationis exordium, etiam ibi aras gentilium
lustrans in sanctis positus erat, quia sancta cogitabat. Sed
et quicunque custodit se post acceptam gratiam Dei ne
incidat in homicidium, in adulterium, in furtum, in sal-
sum testimonium, et alia similia3 sed permanet mundus

ab omni contagione peccati: non exivit iste de sanctis,

¹) Act. xva, 23.

