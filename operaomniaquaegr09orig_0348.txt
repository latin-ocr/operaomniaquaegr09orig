336 Ostiensis

pro delicto: „in¹) loco, inquit, in quo jugulatur pro
peccato, et ubi holocaustomata fiunt, in loco sanct0.“
Ecce jam dignus eflicitur, 'ut offerat sacrificium, qui po-
tuit ad quintam purificationem pervenire, et hostia ejus
sancta sanctorum fit. Alius autem agnus holocaustum ef-
ficitur, in quo ct repropitiari pro ipso sacerdos dicitur,
ut purgetur. Igitur primus agnus, qui pro delicto est,
videtur mihi virtutis ipsius formam tenere, quam assum-
sit is, qui erat in peccatis, per quam potuit a se propel-
lere assectum peccandi, et malorum veterum poenitudi-
nem gerere: secundus <ero agnus figuram tenere illius jam
recuperatae virtutis, per quam abjectis et procul fugatis
omnibus vitiis, integrum se, et in integro obtulit Deo, et
dignus exstitit divinis altaribus. Ovis autem, quae post
agnos assumitur, quantum conjicere in tam difficilibus lo-
cis valemus, fecunditatem puto quod significet ejus, qui
conversus est a peccato, et totum se obtulit Deo, qua
post omnia in bonorum operum foetibus utitur, et in-
nocentiae fructibus pollet. In tria ergo purificationis
hujus, id est, conversionis a peccato ratio dividitur.
Prima est hostia, qua peccata solvuntur. Secunda est,
qua anima convertitur ad Deum. Tertia est fecundi-
tatis, et fructuum, quos in operibus pietatis is, qui di-
citur conversus, ostendit. Et quia tres istae sunt hostiae,
idcirco subjungit et ²) tres mensuras decimae similaginis
assumendas, ut ubique intelligamus purificationem fieri
non posse sine mysterio Trinitatis. Vide autem, quod
hic in quinta purificatione non assumitur farina, sed jam
similam habet iste, qui purificatur a peccatis, simila ei
adscribitur, unde habeat jam panem mundum, et haec

oleo conspergitur. Sed et oleum ejus ad duos usus di-

ι) revit. xlv, 13.

2> Sic habent Mss. Libri vero editi (v. c. edd. Ma)
„et tres mensurae (edd. M. perperam: mensuras) deci-
mae similaginis assumendae sunt. Ubique“ etc. R.

