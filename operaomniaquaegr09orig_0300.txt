288 Omcmus

bus saeculi, ct veniat super vos subitaneus interitus.“
Audistis edictum regis aeterni, ct lamentabilem finem
ebrietatis vel crapulae didicistis. Si quis vobis peritus
et sapiens medicus his ipsis verbis praeciperet, et diceret:
attendite vobis, ne quis, verbi gratia, de illius, vel illius
herbae succo avidius sumat3 quod si fecerit, subitus ei
veniet interitus: non dubito, quin unusquisque propriae
salutis intuitu praemonentis medici praecepta servaret.
,Nunc vero animarum et corporum medicus, simulque
et Dominus, jubet ebrietatis herbam et crapulae vitan-
dam, similiter et sollicitudinum saecularium velut morti-
feros succos cavendos. Et nescio, si quis nostrum non
in his consumitur, uti ne dixerim sauciatur. Est ergo
ebrietas vini perniciosa in omnibus: sola namque est,
quae simul cum corpore et animam debilem reddat. In
ceteris etenim potest fieri, ut secundum Apostolum,¹)
cum infirmatur corPUS, tunc magis potens sit spiritus, et
ubi is, qui deforis est, homo corrumpitur, ille, qui intus
est, renovetur. In ebrietatis vero aegritudine, corpus si-
mul et anima corrumpitur, spiritus pariter curn carne vi-
tiatur. Omnia membra debilitat‚2) pedem, manum, lin-
guam resolvit, oculos tenebrat, mentem velat oblivio, ita
ut hominem se nesciat esse, nec sentiat. Habet ergo
istud primo dedecoris corporalis ebrietas. Jam vero si
discutiamus, quot modis mens inebriatur humana, inve-
niemus ebrios etiam eos, qui sibi sobrii videntur. Ira-
cundia inebriat animam, furor vero eam plus quam ebriam
facit, si quid tamen esse ebrietate amplius potest. Cupi-
ditas et avaritia, non solum ebrium, sed et rabidum ho-
minem reddunt. Et obscoenae concupiscentiae inebriant

animam, sicut e contrario et sanctae concupiscentiae ine-

1) cfr. 11 cor. lv, 16.

²) Cod. Cadomensis: „debilia fiunt: pes, manus, lin-
gua resoluta: oculos tenebrae, mentem velat oblivi0,“ sic-
que alii Mss., nisi quod omittunt: „fiunt.“ R.

