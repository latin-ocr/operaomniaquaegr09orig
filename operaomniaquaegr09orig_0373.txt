 

m LEvmcum HommA IX. 361

terea indulgetur accessus. Secunda vero aedes interior
cst, solo ab hac discreta velamine. Intra quod velamen
arca testamenti, et propitiatorium, super quod Cherubim
duo statuta sunt, et altare incensi collocatum est. In
hanc aedem semel in anno primus quicunque erat ponti-
fex, oblatis prius hostiis propitiationis, de quibus supra
exposuimus, ingrediebatur, habens utramque manum re-
pletam, unam batillo carbonum, et aliam compositionis
incenso, ut, cum fuisset ingressus, statim supposito incenso
carbonibus fumus adscenderet, totamque aedem repleret,
ut adspectum sanctorum, quem ingressus pontificis reve-
laverat, nubes velaret incensi. Si tibi sacrificiorum mos
patuit antiquus, quid haec etiam secundum rationem my-
sticam contineant, videamus. Duas audisti aedes: unam
quasi visibilem, et patentem sacerdotibus, aliam vero in-
visibilem, et inaccessam, excepto solo pontifice: ceteri fo-
ris sunt. Prima aedes ista, puto, quod intelligi possit
haec, in qua nunc sumus in carne positi ecclesia, in qua
sacerdotes ministrant ad altare holocaustorum, succenso
illo igne, de quo dixit Jesus: „ignem¹) veni mittere in
terram, et quam volo ut accendatur.“ Et nolo mireris,
quod haec aedes solis sacerdotibus pateat. Omnes enim,
quicunque unguento sacri chrismatis delibuti sunt, sacer-
dotes effecti sunt, sicut et Petrus ad omnem dicit cccle-
siam: ‚,vos²) autem genus electum, et regale sacerdotium,
gens sancta.“ Estis ergo genus sacerdotale, et idco acce-
ditis ad sancta. Sed ct unusquisque nostrum habet in
se holocaustum suum, et holocausti sui ipse succendit al-
tare, ut semper ardeat. Ego si renuntiem omnibus, quae
possideo, et tollam crucem meam, ct sequar Christum,
holocaustum obtuli ad altare Dei: aut si tradidero cor-
pus meum, ut ardeam, habens caritatem, et gloriam mar-

tyrii consequar, holocaustum me ipsum obtuli ad altare

¹) Luc. XII, 49. ²) Ι Petr. ΙΙ, 9.

