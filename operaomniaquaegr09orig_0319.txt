m Levia-rcum ΗοΜιιῐΑ vn, 307

vel quod Judaeis, vel id, quod vulgo videtur, accipiamus
quaein lege scripta sunt, erubesco dicere, et confiteri,
quia tales leges dederit Deus. Videbuntur enim magis
elegantes et rationabiles hominum leges, verbi gratia, vel
Romanorum, vel Atheniensium, vel Lacedaemoniorum.
Si vero secundum hanc intelligentiam, quam docet eccle-
sia, accipiatur Dei lex, tunc plane omnes humanas‘super-
eminet leges, et vere Dei lex esse credetur. Itaque his
ita praemissis, spirituali, ut commonuimus, intelligen-
tia de mundis *et immundis animalibus aliqua perstrin-
gamus.

6. „Omne,¹) inquit, pecus, quod ungulam dividit,
et ungulas habet, et reducit ruminationem in pecoribus,
haec manducabitis. Praeterea ab his non manducabitis,
quae reducunt ruminationem, et non dividunt ungulas,
et habent ungulas. camelus, quoniam reducit rumina-
tionem, et ungulam non dividit, immundum erit hoc vo-
bis. Et lepus, quoniam reducit ruminationem, et ungulam
non dividit, immundum hoc erit vobis: et erinacius, quia
reducit ruminationem, et ungulam non dividit, immundum
hoc vobis: et sues,“ et cetera. Decernit ergo, ne manducen-
tur hujusmodi animalia, quae ex parte videntur esse munda,
etex parte immunda: sicut camelus ex eo, quod ruminat,
mundus videtur, ex eo autem, quod ungulas divisas non
habet, immundus dicitur. Post haec jam nominat et lc-
porem, et erinacium, sed et ipsos dicit ruminare quidem,
sed ungulas non dividere.. Alium vero ordinem facit eo—
rum, qui e contrario ungulam quidem dividunt, sed non
ruminant. Primum ergo videamus, qui sunt isti, qui ru-
minant, et ungulam dividunt, quos mundos appellat. Ego
arbitror illum dici ruminare, qui operam dat scientiae,

et in lege Domini meditatur die 'ac nocte. Sed audi,

¹) tevit, XI, 3—7.
20 ε

