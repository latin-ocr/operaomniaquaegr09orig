422 OmGEsis

IIOMILIA XV.

De venditionibus domorum et redemtionibus.

1. Tres diversas leges de domorum venditionibus ct
redemtionibus per Mosen in Levitico datas videmus, qua-
rum continentiam primo secundum historiam pertracte-
mus, ut post hoc etiam ad spiritualem sensum possimus
adscendere. Domorum quaedam sunt in urbibus mura-
tis, quaedam in vicis, vel agris non habentibus muros.
Ait ergo, ut, si in civitate murata vendiderit quis domurn,
per annum integrum habeat copiam redimendi3 post an-
num vero potestas recuperandi nulla conceditur. „Erit¹>
enim, inquit, domus ipsius emtoris certa possessio, si in-
tra annum liberare eam non potuerit, qui distraxit.“
Secunda lex est, ut, si domus, quae distracta est, in vico
fuerit, qui murum non habet, cui tamen vico ager adja-
ceat, liceat venditori et post annum, et quandocunque
potuerit, restituere pretium, et recuperare quam distraxe-
rat domum. Tertia lex est, ut, si sorte domus sit levitae,
vel sacerdotis, ubicunque fuerit talis domus, sive in civi-
tate murata, sive in vico, cui murus non cst, liceat sem-
per et in omni tempore, ut quandocunque potuerit levita,
vel sacerdos, redimat domum suam: nec unquam vel sa-
cerdotalem vel Leviticam possessionem confirmari in alium,
qui non sit ejusdem ordinis, divina jura permittunt. Istae
sunt ergo leges, quibus utebatur populus ille prior, etiam
secundum hoc ipsum, quod per historiam designatur, re-
ligiose satis et pie sacerdotalibus vel Leviticis ordinibus
consulentes.

2. Sed citius haec referamus ad nos, quibus lex Chri-
sti, si eam sequamur, nec possessiones in terra, nec iu

urbibus domos habere permittit. Et quid dico domos?

 

1> cfr. Levit. XXV, 30.

