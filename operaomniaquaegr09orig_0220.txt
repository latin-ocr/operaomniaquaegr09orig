208 Omcnms

non quiveris, audi quid legis ordo praecipiat: „si ¹) pec-
caverit, inquit, unum aliquid de istis, pronuntiet peccatum,
quod peccavit.“ Est aliquod ²) in hoc mirabile secretum,
' quod jubet pronuntiare peccatum. Etenim omni genere ’
pronuntianda sunt, et in publicum proferenda cuncta
quae3) gerimus. Si4) quid in occulto gerimus, si quid
in sermone solo, vel etiam intra cogitationum secreta
commisimus, cuncta necesse est publicari, cuncta proferri:
proferri autem ab illo, qui et accusator peccati est, et in- Δ
centor. Ipse enim nunc nos ut peccemus, instigat, ipse
etiam cum peccaverimus, accusat. Si ergo in vita prae-
veniamus eum, et ipsi nostri accusatores simus, nequitiam
diaboli inimici nostri et accusatoris effugimus. Sic enim
et alibi propheta dicit: ‚‚dic⁵) tu, inquit, iniquitates tuas
prior, ut justificeris.“ Nonne evidenter mysterium, de
quo tractamus, ostendit, cum dicit: dic tu prior? ut osten-
dat tibi, quia praevenire illum debeas, qui paratus est ad
accusandum. Tu ergo, inquit, dic prior, ne te ille prae-
veniat: quia si prior dixeris, et sacrificium poenitentiae
obtuleris, secundum ea, quae in superioribus diximus of-
ferenda, et tradideris carnem tuam in interitum, ut spiri-
tus salvus fiat in die Domini, dicetur et tibi, quia perce—
pisti et tu in vita tua mala, nunc vero hic requiesce.
Sed et David eodem spiritu loquitur in Psalmis, et dicit:
„iniquitatem ⁶) meam notam feci, et peccatum meum non
cooperui. Dixi: pronuntiabo adversum me injustitiam

meam, et tu remisisti impietatem cordis mei.“ Vide erge,

¹) Cfr. Levit, V, 4. 5.

2) Edd. Merlini: aliquid.

³) Libri editi (v. c. edd. M.): „quae egerimus‚“ sed
Cod. Sangerman. ut in nostro textu. R

⁴) Libriediti: „Si quod — gerimus, si quod“ etc„
sed Cpid. Sangerman. (itemque edd. Μ.) ut in nostro
textu. .

5) Jesai. XLIII, 26. ⁶) Psalm3 XXXII, 5.

