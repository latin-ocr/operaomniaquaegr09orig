m Lssvrncum HommA XVI. 429

est otiosum, sed apostolicae vehementiae plenum. Nam
quia sciebat multa esse implenda, quae mandantur iu
lege, et in unoquoque mandato proprios existere agones,
in quibus per singula benedictionem, qui vinceret, mere-
retur, ideo dixit: „qui ¹) benedixit nos in omni benedi-
ctione spirituali:“ ut et plures eas ostenderet esse, et spi-
rituales. Potest autem in hoc sermone, quo ait: „in²)
omni benedictione spirituali:“ et illud intelligi, ut, verbi
gratia, justus quique ct perfectus capiat benedictiones Le-
vitici, de quibus nunc sermo est: capiat et eas, quae in
libro Numerorum scriptae sunt, sed ct illas, quae iu li-
bro Genesis continentur benedictiones Noe ad Sem et
Japhet‚ et benedictiones Isaac ad Jacob, et item Jacob
benedictiones ad Joseph, et Ephrem, et Manassen, et post
haec ad duodecim patriarchas. Quia ergo multae sunt
benedictiones positae in divinis seripturis, quae videntur
quidem ad unumquemque sanctorum, verbi gratia, ad Sem,
vel Japhet, aut Joseph dirigi, non tamen, ut quibusdam
videtur, ita in illos solos diriguntur, ut alius ex his par-
ticipare non possit: idcirco eas spirituales Apostolus no-
minavit, ut, quicunque effici potuerit in virtute et spiritu,
verbi gratia, Sem, vel Japhet, vel Joseph, aut Isaac, aut
Jacob, sicut et Joannes fuit in spiritu et virtute Heliae,
possit etiam ipse benedictionis illius particeps fieri, cujus
virtutem et spiritum gesserit.

2. Sed videamus nunc in Levitico benedictionum
quod sit exordium. „Si,³) inquit, in praeceptis meis
ambulaveritis, et mandata mea custodieritis, et feceritis
ea.“ Tria sunt, quae dicit: in praeceptis ambulandum,
mandata custodienda, et facienda, quae mandata sunt.
Unde videtur mihi praeceptum esse, verbi gratia, cum ju-

betur, ut ille, qui sabbatum non servavit, ab omni syna-

¹) Ephcs. I, 3. ²) Ephes. Ῑ, 3.
J) Levit. XXVI, 3.

