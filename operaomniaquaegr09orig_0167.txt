m ExonUM HOM1L1A XIII. 155

mus, ex hoc saltem attentiores simus, et sollicite intenda-
mus, ut possimus mente concipere. Justum est enim, ut
in tabernaculo Domini inveniatur unusquisque habere
portionem suam. Non enim latet Deum, unusquisque
quid ei offerat. Quam gloriosum tibi est, si dicatu,¹ in
tabernaculo Domini: aurum istud, verbi causa, quo arca
testamenti obtegitur, illius est: argentum, ex quo bases,
et columnae sunt, illius est: aes, de quo annuli, et can-
delabrum, et nonnullae columnarum bases factae sunt,
illius est: sed et lapides isti humeralis, et logii, illius sunt:
et³) purpura, qua ornatur pontifex, illius est, et coccus
illius est, et cetera quaeque per singula. Et rursum quam
indecorum, quam miserum erit, si Dominus veniens re—
quirere aedificium tabernaculi, nihil muneris tui inveniat
in eo, nihil a te cognoscat oblatum. Sic indevotus, sic
infidelis vixisti, ut nihil memoriae tuae in tabernaculo
Dei esse gestieris? Sicut enim princeps hujus mundi ve<
nit ad unumquemque nostrum, et quaerit, si quid de suis
actibus inveniat in nobis, et si quidem invenerit, sibi nos
vindicat: ita et e contrario si veniens Dominus inveniat
aliquid tuum in tabernaculo suo, ibi2) te defendit, et
‘ suum te dicit. Domine Jesu, praesta mihi, ut aliquid
monumenti3) habere merear in taberna-bulo tu0. Ego
optarem, si fieri posset, esse aliquid meum in illo auro,
ex quo propitiatorium fabricatur, vel ex quo arca conte·
gitur, vel ex quo candelabrum fit luminis et lucernae.
Aut si aurum non4) habeo, argentum saltem aliquid in-
veniar offerre, quod proficiat in columnas, vel in bases
earum. Aut certe vel aeris aliquid habere merear in ta-

bernaculo, unde circuli fiant, et caetera, quae sermo di-

¹) Deest „et“ in edd. M.
²) Edd. Merlini: sibi te etc.
3) Edd. Merlini: munimenti.

4) Edd. Merlini: -non habeo, aut argentum, saltem
aliquid inveniar offerre etc.

