m anrrmmu HommA VII. 299

gere sicut dignum est, neque revelata mihi fuerit scientia
Dei, manduco quidem* pectusculum, sed non pectusculum
segregationis. Etiam si potuero dicere: ipse enim mihi
dedit omnium, quae sunt, scientiam veram, ut sciam ra-
tionem mundi, et virtutem elementorum, initium et finem,
medietatem temporum, permutationum vicissitudines, et
conversiones temporum, anni circulos, et stellarum dispo-
sitiones: horum omnium scientia, quia rationabilis est,
pectusculi cibus est, sed non pectusculi segregationis. Si
autem potuero de Deo sentire quae magna, quae sancta,
quae ‘vera sunt et secreta, tunc manducabo pectusculum
segregationis, cum id, quod ab omni creatura eminet et
segregatur, agnovero. Primus ergo pectusculum istud
verus pontifex meus comedit. Quomodo comedit? „Ne-
mo, ¹) inquit, novit patrem, nisi filius.“ Secundo in loco
manducant et filii ejus, „Nemo ²) enim novit patrem,
nisi filius, et cui voluerit filius revelare.⁴‘ Quibus autem
aliis, nisi Apostolis suis revelat? Sed et brachium sepa-
rationis, vel ablationis, sicut et superius diximus, actus
sunt et opera eminentiora ceteris, quae utique primus
ipse Salvator, et Dominus meus implevit. Quomodo im-
plevit? ‚,Meus‚³) inquit, cibus est, ut faciam voluntatem
ejus, qui me misit, et perficiam opus ejus.“ Cum ergo
facit voluntatem ejus, qui misit eum, in hoc non pectu-
sculum, sed brachium separationis comedit. Similiter au-
tem et Apostoli ejus, cum faciunt opus Evangelistae‚ et
efficiuntur operarii inconfusibiles, recte tractantes sermo-
nem veritatis‚ separationis vel ablationis brachium come-
dunt. Vis adhuc planius videre, quomodo Salvator se-
parationis brachium comedat? Audi, quid dicat ad Ju-
daeos: ,‚si⁴) feci, inquit, opera in vobis, quae nullus
alius fecit, pro quo borum vultis me occidere?“ Vides,

quomodo ipse vere manducat brachium separationis, qui

¹) Matth. XI, 27. ²) Matth. XI, 27.
ὅ) Ev. Joann. lV, 34. ⁴) Cfr. ev. Joann. X, 32.

