s

m Exonum HommA XI. 131

hilominus dicunt: „sitivit¹) anima mea ad te, Deus.“·
Qui vero peccatores sunt, patiuntur non sitim2) aquae,
neque famem panis, sed sitim audiendi verbum Dei. Id-
circo igitur et hic addit, quia populus sitiit aquam, qui
debuit Deum sitire, qui debuit sitire justitiam. Verum
quiaf Deus vere eruditor est infantium, et magister insi-
pientium, corrigit culpas, et emendat errores, et dicit ad
Mosen, ut sumat virgam, et percutiens petram, educat iis
aquam. Vult enim eos jam de petra bibere, vult eos
proficere, et ad interiora venire mysteria. Murmurave-
runt enim adversus Mosen, et propterea jubet Dominus,
ut ostendat iis petram, ex qua bibant. Si quis est, qui
legens Mosen murmurat adversus cum, et displicet ei lex,
quae secundum literam scripta est, quod in multis non
videtur servare consequentiam, ostendit ei Moses petram,
quae est Christus, et adducit eum ad ipsam, ut iude bif-
bat, et reficiat sitim suam. Sed haec petra, nisi fuerit
percussa, aquas non dabit: percussa vero fontes producit.
Percussus enim Christus, et in crucem actus, novi testa-
,menti fontes produxit: et propterea dictum est de eo,
quia „percutiam³) pastorem, et dispergentur oves.“ Ne-
'cesse ergo erat illum percuti. Nisi enim ille fuisset per-
cussus, et exisset de latere ejus aqua, et sanguis, omnes
nos sitim verbi Dei pateremur. Hoc ergo est, quod et
Apostolus interpretatus est, quia „omnes ⁴²) eundem man-
ducaverunt cibum spiritualem, et omnes eundem spiritua-
lem biberunt potum. Bibe'bant autem de spirituali se-
quente petra; petra vero erat Christus.“ Observa tamen,
quod dixit hoe in loco Deus ad Mosen: „antecede⁵)
populum, et duc tecum majores natu, id est, presbyteros
populi.“ Non solus Moses ducit populum ad aquas pe—

1) Psalm. LXII, 2. 2> Cfr. Amos. VIII, 11.
3) Cfr. Zachar. XIII, 7.
⁸) Csr. I Cor. X, 3. 4. ⁵) Exod. XVII, 5.

9.

