m Lssvmcum HommA IV. 217

clo? Quid, si haberet aliquis in gregibus suis arietes
optimos, et divinis sacrificiis dignos? Aut quid, si aliquis
ita pauper esset, ut siclum sanctum habere non posset? ¹)
Haec est ergo legislatoris moderatio, ut, nisi quis habeat
certum pecuniae modum, peccatum ejus non ²) possit ab-
solvi? Quod aperte secundum literam quidem videtur ab-
surdum, secundum spiritualem vero intelligentiam certum
est, quod remissionem peccatorum nullus accipiat, nisi de-
tulerit integram, probam, et sanctam fidem, per quam
mercari possit arietem: cujus natura haec est, ut peccata
credentis abstergat. Et hie est siclus sanctus, probata, ut
diximus, et sincera fides, id est, ubi nullus perfidiae do-
lus, nulla haereticae calliditatis perversitas admiscetur, 'ut
sinceram fidem offerentes, pretioso Christi sanguine, tan-
quam immaculatae hostiae, diluamur: per quem est Deo
patri omnipotenti, cum Spiritu sanct0, gloria et imperium

in saecula saeculorum. Amen!

HOMILIA IV.

De co, quod scriptum est: „si ³) peccaverit anima, et
praeteriens praeterierit praecepta Domini, et mentietur
proximo suo super deposito, aut societate,“ et

cetera.

1. Si secundum divinae legis fidem haec, quae legun-
tur nobis, Dominus locutus est ad Mosen, puto, quod
tanquam Dei verba non debeant secundum incapacitatem

audIentium, sed secundum majestatem loquentis intelligi.

¹) Edd. Merlini: possit? Haec etc.
²) Edd. Merl'ini: non possit absolvi. Quod etc.
³) Csr. Levit. VI, 1. 2. seqq.

