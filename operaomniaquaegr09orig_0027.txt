m Exonum HommA 11. 15

qui omnia, quae scripta sunt, non pro narrationibus an-
tiquitatum, sed pro disciplina et utilitate nostra didicimus
scripta, haec, quae leguntur, ctiam nunc fieri non solum
in hoc mundo, qui Aegyptus figuraliter dicitur, sed in
uno quoque nostrum deprehendimus. Requiramus ergo,
quomodorex Aegypti, qui est princeps hujus mundi, vi-
vificari mares non vult, feminas vult. Si meministis, saepe
ostendimus disputantes, quod in feminis caro et affectus
carnis designatur, vir autem rationabilis sensus, et intel-
lectualis sit spiritus. Sensum autem rationabilem, qui
potest coelestia sapere, qui potest intelligere Deum, et
quae sursum sunt quaerere, hunc odit Pharao, rex et
princeps Aegypti, hunc necari cupit et interimi. Cupit
autem quaecunque carnis sunt vivere, et quae ad mate-
riam pertinent corporalem, haec non solum vivere, sed
et augeri ct excoli cupit. Vult enim, ut omnes carnalia
sapiant, temporalia desiderent, quae supra terram sunt
quaerant, nemo elevet ad coelum oeulos suos, nemo re-
quirat unde huc venerit, nemo patriam paradisum recor-
detur. Cum ergo videris homines in voluptatibus et de-
liciis vitam ducere, luxu fluitare, epulis, vino, conviviis,
cubilibus et impudicitiis operam dare, in istis scias, quod
rex Aegypti masculos necat, et vivificat seminas. Si vero
rarum quemque videas unum ex mille ad Dominum con-
verti, oculos sursum erigere, quae perpetua sunt et ae-
terna quaerere, contemplari non ea, quae videntur, sed
quae non videntur, odisse delicias, amare continentiam,
luxuriam fugere, excolere virtutes, istum quasi masculum,
quasi virum necari cupit Pharao, persequitur, insectatur,
mille adversus eum machinis pugnat. Odit tales, vi-
vere eos in Aegypto non sinit, Inde ergo est, quod
in hoc mundo servi Dei, et omnes, qui Deum quae-
runt, despectui habentur, et contemtui. Inde contume-
liis expositi sunt, inde replentur opprobriis, inde odia

in eos et persecutiones agitantur, quiadodit eos Pha-

