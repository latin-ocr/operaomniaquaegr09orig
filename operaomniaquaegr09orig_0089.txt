m Exonum HOMmA VII. 77

Alioquin indicio nobis est Job justissimus, et totius pie-
tatis observantissimus, qui ¹) a capite usque ad pedes re-
pletur ulcere pessimo, Non his carere dicuntur infirmi-
tatibus, qui mandata custodiunt, sed non habebunt illas
infirmitates, quas Aegyptii habent. Aegyptus namque
mundus figuraliter appellatur. Diligere ergo mundum, et
ea, quae in mundo sunt, Aegyptius languor est. Dies ob-
servare, et menses, et tempora, signa requirere, stellarum
cursibus adhaerere, Aegyptius languor est. Deservire car-
nis luxuriae, et voluptatibus operam dare, vacare deliciis,
Aegyptius languor est. Caret ergo his infirmitatibus et lan-
guoribus, qui mandata custodit.

3. Post haec dicit, quia ,‚venerunt²) in Elim, et erant
ihi duodecim fontes aquarum, et septuaginta arbores pal-
marum.“ Putasne habet aliquid rationis, quod non ante
in Elim ducitur populus, ubi erant duodecim fontes aqua-
rum, quibus nihil amaritudinis inerat, imo potius abierat
amoenitas plurima ex densitate palmarum: sed primo du-
ctus est ad aquas falsas et amaras, quibus per lignum
monstratum a Domino dulcibus effectis, postea venitur
ad fontes? Si historiam solam sequamur, non multum
nos aedificat scire, ad quem locum primo venerit, et ad
quem secundo. Si vero rimemur in his mysterium la-
tens, invenimus ordinem fidei. Primo enim ducitur po-
pulus ad literam legis. Ab hac litera legis, donec perma-
net in amaritudine sua, recedere non potest3 cum vero
per lignum vitae dulcis suerit effecta, et intelligi lex spi-
ritualiter coeperit, tu‘nc de veteri testamento transitur ad
novum, et venitur ad duodecim Apostolicos sontes. Ibi
etiam arbores reperientur septuaginta palmarum. Non
enim soli duodecim Apostoli fidem Christi praedicaverunt,

sed et alii septuaginta missi ad praedicandum verbum Dei

¹) Ed. Ruaei sola: quia a capite etc.

²) Exod. XV, 27. — Edd. Μ. et R.: „Helim.“

