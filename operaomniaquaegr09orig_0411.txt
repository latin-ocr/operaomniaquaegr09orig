m Lsswncum IIommA XIII. 399

populo, praecepit. Itaque nisi dederit oleum populus,
sine dubio exstinguetur lucerna, et non erit lumen in san-
ctis. Secundum literam ergo haec erat consequentia, ut
conferret populus oleum mundum (le olivis expressum,
ut ex eo ministraretur lumen lucernae: et Aaron accen-
debat lucernas a vespera usque mane, fomentis olei, quod
contulerat populus, lumini pabulum praebens.

2. Verum quoniam lex spiritualis est, petamus a Do-
mino, —- si tamen conversi sumus ad Dominum ἡ, au-
ferri nohis velamen de lectione veteris testamenti, ut pos-
simus advertere, quae ratio sit candelabri, vel lucernarum
ejus secundum intelligentiam spiritualem. Ante adventum
Domini mei Jesu Christi, sol non oriebatur populo Israel,
sed lucernae lumine utebatur. Lucerna enim erat apud
'eos sermo legis, et sermo propheticus, intra angustos con-
clusa parietes, quae non poterat in orbem terrae lumen
effundere. Intra Judaeam namque concludebatur scien-
tia Dei, sicut et propheta dicit: „notus ¹) in Judaea Deus.“
Ubi vero exortus est sol justitiae Dominus et Salvator
noster-„et natus est vir, de quo scriptum est: „ecce ²)
vir, Oriens nomen est ei :“ per universum mundum scien-
tiae Dei lumen effusum est. Sermo ergo legis, et sermo
propheticus erat lucerna ardens, sed ardebat intra aedem,
nec ultra poterat emittere splendorem suum. Quod au-
tem sermo legis et prophetarum lucerna dicatur, Domi-

nus ipse nos docuit, dicens de Joanne baptista: „ille ³)

erat lucerna ardens et lucens, et vos voluistis ad horam ,

exsultare in lumine ejus.“ Et alibi dicit, quia „lex⁴) et
prophetae usque ad Joannem.“ Lucerna itaque ardens
est Joannes, in quo lex concluditur, et prophetae. Do-
nec ergo populus ille habebat oleum, quod conferret ad

lumen, lucerna non est exstincta. Ubi vero defecit in iis

¹) Psalm. LXXVI, 1. ²) Zachar. Vl, 1⁶2.
3) Ev. Joann. V, 35. 4) Luc. XVI, 16.

