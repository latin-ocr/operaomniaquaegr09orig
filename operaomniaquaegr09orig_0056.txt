44 Ommzms

loco fit mentio, puto per hoc genus plagae, dissidentis
semper a se et discordantis humani generis inconstantiam
confutari. Locusta enim cum regem non habeat, sicut
Scriptura dicit: „una ¹) acie ordinatum ducit exercitum:“
homines vero cum rationabiles²) a Deo facti sint, neque
semet ipsos ordinate regere potuerunt, neque Dei regis
patienter moderamina pertulere. Nona plaga tenebrae
sunt, sive ut mentis eorum caecitas arguatur, sive ut in-
telligant divinae dispensationis et providentiae obscurissi-
mas esse rationes. „Posuit 3) enim Deus tenebras latibu—
lum suum‚“ quas, illi audacter et temere perscrutari cu-
pientes, et alia ex aliis asserentes, in crassas et palpabiles
errorum tenebras devoluti sunt. Ad ultimum primitivo-
rum insertur interitus, in quo fit fortassis aliquid supra
nostram intelligentiam, quod commissum ab Aegyptiis vi-
deatur in ecclesiam primitivorum, quae adscripta est in
coelis. Unde et exterminator angelus ⁴²) ad hujuscemodi
ministerium mittitur, qui parcat illis tantum, qui utrosque
postes agni sanguine'inventi fuerint habere signatos. De-
lentur interim primogenita Aegyptiorum, sive hos princi—
patus et potestates, et mundi hujus rectores tenebrarum
dicamus, quos in adventu suo Christus dicitur⁵) tradu-
xisse, hoc est, captivos duxisse, et triumphasse in ligno
crucis: siv-2⁶) auctores et inventores falsarum, quae in
hoc mundo suerunt, religionum dicamus, quas Christi ve—
ritas cum suis exstinxit et delevit auctoribus. Haec quan-
tum ad locum mysticum spectat.

8. Jam vero si etiam moralis nobis figura tractanda

cst, dicemus, quod unaquaeque anima in hoc mundo,

¹) Prov. XXX, 27. (Cfr. cap. XXIV.)

²) Edd. Merlini: rationales —- facti sunt etc
³) Psalm. XVIII, 11. (XVII.)

⁴) Cfr. Exod. XII. ἱ ⁵) Cfr. Coloss. ll, 15.

5) Edd- Merlini: sive inventores falsarum, sive aucto--
res, quae —- fuerunt, religionum etc.

