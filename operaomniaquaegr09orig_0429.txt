m Luni-mum HomuA XIV. 417

immunditiam labiorum secundum Esaiae verbum‚¹) et
inquinamenta oris incurrunt. Iste tamen, qui licet matre
Israelitide, Aegyptio tamen patre progenitus est, exiit, et
nominans nomen maledixit. Dc quo ego puto, quod nisi
exisset, nec litigasset adversum verum Israelitarn, nec no-
minans maledixisset. Exiit enim a veritate, exiit a timore
Dei, a fide, a caritate, sicut superius diximus, quomodo
per haec quis exeat de castris ecclesiae, etiamsi per epi-
scopi vocem minime abjiciatur. Sicut e contrario inter—
dum fit, ut aliquis non recto judicio eorum, qui prae-
sunt ecclesiae, depellatur, et foras mittatur. Sed si²)
ipse non ante exiit, hoc est, si non ita egit, ut. mercretur
exire, nihil laeditur in eo, quod non recto judicio ab'ho-
minibus videtur expulsus. Et ita fit, ut interdum ille, qui
foras mittitur, intus sit: ct ille foris, qui intus retineri vi-
detur. Vis tibi ostendam et alium, qui a nullo ejectus
exisse dicitur? Scriptum est de Cain, quia Πεξῑςίἱῐῧ) a
facie Dei.⁴‘ Quo exiit a facie Dei? Ubi enim non erat
facies Dei? Sed exiisse dicitur pro eo, quod legem na-
turae egressus est, et ignarem tanti sceleris terram fraterno
sanguine primus infecit. Sunt tamen et qui bene exeunt,
et beati sunt, qui exeunt. Ostendam etiam hoc de Scri-
pturis. In Exodo scriptum est: „0mnes,4) inquit, qui
quaerebant nomen Domini, exierunt foras ad Mosen ex-
tra castra.“ Isti bene exierunt extra castra, qui sequeban-
tur Mosen, id est, legem Dei. Et de aliis dicitur: „exite ⁵)

populus meus de medio eorum, et immundum nolite con-

tingere.“ Exiit 6) ergo, inquit, filius mulieris Israelitidis‚

¹) Cfr. Jesai. VI, 5.

²) Deest „si“ in ed. Ruaei.

³) Genes. IV, 16. 4) Exod. XIII, 7.

⁵) Jesai. LlI, ss.

⁶) Ed. Ruaei: Exit ergo etc. ·- Csr.Levit. XXIV, 10.

omems OPERA. Tom. IX. 27

