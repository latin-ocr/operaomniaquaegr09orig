368 Omessms

lestis apparuit: in templo illo non remansit lapis super
lapidem, ex qno verum templum Dei sacta est caro Chri-
sti. Erat prius pontifex sanguine taurorum et hircorum
purificans populum: sed ex quo venit verus pontifex, qui
sanguine suo sanctificaret credentes, nusquam est ille pon-
tifex prior, nec ullus ei relictus est locus. Altare suit
prius, et sacrificia celebrabantur: sed ut venit verus agnus,
qui se ipsum hostiam obtulit Deo} cuncta illa velut pro
tempore posita cessaverunt. Non tibi ergo videtur, quod
secundum figuram, quam supra posuimus, veluti formae
fuerint quaedam e luto fictae, per quas veritatis exprime-
rentur imagines? Propterea denique divina dispensatio
procuravit, ut et civitas ipsa, et· templum, et omnia illa
pariter subverterentur: ne qui sorte adhuc parvulus, et
lactens in fide, si videret illa constare, dum sacrificiorum
ritum, dum ministeriorum ordinem attonitus stuperet,
ipso diversarum formarum raperetur intuitu. Sed provi-
dens Deus infirmitati nostrae, et volens multiplicari ec-
clesiam suam, omnia illa subverti fecit et penitus auferri,
ut sine ulla cunctatione illis cessantibus haec vera esse,
pro quibus in illis typus praecesserat, crederemus.

2. Unde et nunc dicenda nobis sunt aliqua etiam ad
eos, qui putant pro mandato legis sibi quoque Judaeo-
rum jejunium jejunandum, et primo omnium sermonibus
utar Pauli dicentis: quia, si quis vult unum aliquid cu-
stodire de observationibus legis, obnoxius¹) „est univer-
sae legis faciendae.“ Qui ergo observat ista jejunia, ad-
scendat et ter in anno in Jerusalem, ut appareat ante
templum Domini, ut offerat se sacerdoti: requirat altare,
quod in pulverem versum est, offerat hostias nullo ad·-
stante pontifice. Scriptum est ²) enim, ut duos hircos
jejunans populus offerat in sacrificium, super quos sortes

mitti debeant, ut unus ex his fiat Domini sors, et hostia

ι) Galat. V, 3. ²) Csr. Levit. XVI.

