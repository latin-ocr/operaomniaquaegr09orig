m Exonum ΗοΜηιΑ III. 31

dotalis sermo animam solicitet ad servitium Dei, invitet-
que eam exire de saeculo, renuntiare omnibus, quae pos-
sidet, operam dare divinae legi, et sequi verbum Dei, con·
tinuo audies dici ab his, qni Pharaoni unanimes et amici
sunt: Videte, quomodo seducuntur homines, et pervertun-
tur, quales adolescentes, ne laborent, ne militent, ne agant
aliquid, quod iis prosit, relictis rebus necessariis et utilibus
ineptias sectantur et olium. Quid est servire Domino?
Laborare nolunt, et inertis otii occasiones requirunt. Haec
erant tunc verba Pharaonis, haec et nunc amici ejus et
familiares loquuntur. Non solum verbis res agitur, se-
quuntur et verbera, flagellari jubet scribas Hebraeorum,
paleas non dari, opus exigi: haec pertulerunt patres, ad
quorum figuram saepe etiam populus Dei, qui,est in ec-
clesia, patitur. ⁴Invenies enim, si consideres eos, qui se
ex integro principi hujus mundi tradiderunt, prosperis
successibus agere, omnia iis, ut ipsi putant, feliciter eve-
nire3 servis autem Dei saepe nec haec quidem humani
victus humilia et parva succedere. Istas enim puto videri
paleas, quae a Pharaone ministrantur. Fit ergo saepe, ut
Deum timentes vili hoc etiam et paleis simili indigeat vi-
ctu. Saepe etiam persecutiones sustinent tyrannorum,
perferunt cruciatus, et saeva tormenta, ita ut fatigati non·
nulli dicantfad Pharaonem: Ut quid tu affligis „populum
tuum? Superati namque verberibus nonnulli a fide deci-
dunt, et confitentur se esse populum Pharaonis. „Non¹)
enim omnes, qui ex Israel, hi sunt Israelitae: nec quia
sunt semen, sunt ornnes et filii.“ Isti ergo, qu'i dubii
sunt, et in tribulationibus fatigantur, etiam contra Mosen
et Aaron loquuntur, et dicunt: „ex ²) qua die intrastis,
et existis vos ad Pharaonem, exsecrabilem fecistis odorem
nostrum coram e0.“ Verum dicunt isti, licet ignorent

fortasse, quod dicunt, sicut et Caiplnas ille verum dice-

1> Rom. ix, 6. 7. 2> cfr. Exod. v, 21.

S

