352 Omews

mini, qui eum pro foribus exspectant, qui non rece-
dunt¹) a tempIO, jejuniis, et orantibus vacantes. An tu
putas, qui vix diebus-sestis ad ecclesiam venis, nec inten-
tus es ad audienda verba divina, nec das operam ad im-
plenda mandata, quod possit sors Domini venire super
te? Optamus tamen, ut vel his auditis operam detis,
non solum in ecclesia audire verba Dei, sed et in domi-
bus vestris exerceri, et meditari in lege Domini die ac
nocte: et ibi enim Christus est, et ubique adest quaeren-
tibus se. Propterea namque mandatur in lege, ut medi-
temur eam, cum imus in via, et cum sedemus in domo,
et jacemus in cubili, et cum exsurgimus: et hoc est, vere
pro foribus exspectare pontificem morantem intra sancta
sanctorum, et effici in sortem Domini.

6. Quod autem dicimus de sorte, non sic accipiat
auditor, quasi sors talis aliqua dicatur, quae inter homi·-
nes casu, et non judicio agi solet. Sors Domini ita ac-
cipienda est, tanquam si diceretur electio Domini, vel
pars Domini: et rursum sors ejus, qui in eremum mitti-
tur, accipienda est veluti pars illa, quae pro indignitate
sui a Domino spernitur et abjicitur. Magis enim et
sermo ipse apopompaei abjecti et refutati significantiam
continet. Ex quo possumus etiam illud intelligere, verbi
gratia: adscendit in cor tuum mala cogitatio, concupi· ..
scentia mulieris alienae, aut vicinae possessionis: intellige
statim hanc esse de sorte apopompaei, abjice confestim„
et expelle ‹le corde tuo. Quomodo abjicis? Si habeas
tecum parati hominis manum, id est, si lectio divina sit
in manibus tuis, et praecepta Dei ante oculos habeantur,
tunc vere invenieris paratus ad abjicienda et repellenda
ea, quae sunt sortis alienae. Sed et ira si adscendit in
cor tuum, si zelus, si invidia, si malitia ad supplantandum

fratrem, paratus esto, ut abjicias ea, et expellas, et emit-

 

 

¹) Edd. Merlini: recedunt de templo.

