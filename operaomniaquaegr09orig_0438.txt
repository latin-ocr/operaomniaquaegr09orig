426 Omomws

adhuc sublimius in hoc sensu ¹) debemus inspicere, quo-
modo domus sacerdotum et Levitarum, id est, perfecta-
rum mentium semper delicta redimantur, semperque pur-
gentur. Siquando scripturas divinas legimus, et sanctorum
patrum in iis delicta aliqua recensemus: si secundum Apo-
stoli Pauli sententiam dicimus, qnia ‚,haec²) omnia in
figura contingebant illis, scripta sunt autem propter com-
monitionem nostram :“ hoc modo semper domus eorum
redimitur, quia semper pro culpis eorum purgatio et sa-
tissactio a doctoribus adhibetur, ostendentibus ex divinis
scripturis formas fuisse haec et imagines rerum futurarum,
non quibus arguerentur delicta sanctorum, sed quibus
ostenderetur peccatores et impios in partem sanctorum
societatemque conscisci. Nunquam ergo sacerdotalis pos-
sessio a sacerdote separatur, etiamsi ad tempus fuerit
ablata, etiamsi fuerit distracta, semper redimitur, semper
reparatur, velut si diceret, caritas, quae perfecta cst,
„omnia³) patitur, omnia 4) sperat, omnia tolerat, caritas
nunquam cadit.“ Sic ergo et possessio ac domus sancto-
rum nunquam cadit, nunquam aufertur, nunquam ab eo-
rum jure separatur. Quomodo separari a sacerdotibus
potest domus, quae aedificata est supra fundamentum
Apostolorum et prophetarum, in qua ipse⁵> est angularis
lapis Jesus Christus? Quod autem possit aliquando do-
mus ista distrahi, hoe est, hujusmodi aedificatio incidere
in peccatum, audi Apostolus Paulus quomodo de talibus

dicit: „ut⁶) sapiens architectus fundamentum, inquit, po-

sui, alius superaedificat, unusquisque autem videat, quo-

1) Deest „sensu“ in libris antea editis (e. c. edd.

M), sed suppletur e Mss. R.
2) I Cor. X, 11. 3> I Cor. XIII, 7. 8.
⁴) Mss. „omnia sperat.“ Libri editi (v. c. edd. M.>:

„omnia superat.“ R.

⁵) Edd. Merlini: est ipse. -— Cfr. Ephes. II, 20.
ὓ) Ι Cor. III, 10. 11. 12.

