m LEVITICUM HommA VI. 283

ad majora sacerdotia. -Istis neque bina indumenta tra-
duntur, neque humeralis, neque rationalis, neque capitis
ornatus, nisi tantum cidaris, et zonae, quae tunicam strin-
gant. Et isti ergo accipiunt sacerdotii gratiam, et isti fun.-
guntur officio, sed non ut ille, qui et humerali et ratio-
nali ornatus est, qui manifestatione et veritate resplendet,
qui aureae laminae ornamento decoratur. Unde arbitror,
aliud esse in sacerdotibus officio fungi, aliud instructum
esse in omnibus et ornatum. Quivis enirn potest solemni
, ministerio fungi ad populum, pauci autem sunt, qui or-
nati moribus, instructi doctrina, sapientia eruditi, ad ma-
nifestandam veritatem rerum peridonei, et qui scientiam
fidei non sine ornamento sensuum et adsertionum ful-
gore depromant, quod aureae laminae capiti impositus de-
signat ornatus. Unum igitur est sacerdotii nomen, sed
non una, vel pro vitae merito, vel pro animi virtutibus
dignitas. Et ideo in his, quae lex divina describit, veluti
in speculo inspicere se debet unusquisque sacerdotum:
et gradus meriti sui inde colligere, si se videat in his
omnibus, quae supra exposuimus, positum, pontificalibus
ornatum ¹) ornamentis; si conscius sibi sit, quod vel in
scientia, vel in actibus, vel in doctrina tantus ac talis sit,
sciat se summum sacerdotium non solum nomine, sed et
meritis obtinere. Alioquin inferiorem sibi gradum posi-
tum noverit, etiamsi primi nomen acceperit. Nos sane
non debet praeterire etiam hoc, quod potest ab studioso
lectore proferri, in quo et ego saepe mecum ipse haesi-
tavi. ln Exodo enim legens, ubi de sacerdotalibus man-
datur indumentis, invenio octo esse species, quae ponti-
fici praeparantur. Hic vero septem tantummodo nume-
rantur. Requiro ergo quid sit, quod omissum est. Oc-

tava species ibi ponitur campestre, sive, ut alibi legimus,

¹) Vox „ornatum“ deest in antea editis (v. c. edd.
M.), sed reperitur iu Mss. R.

