m anmcum HommA vm. 317

in die natalis filii, vel filiae suae. Soli peccatores super
hujusmodi nativitate laetantur. Invenimus etenim in ve-
teri quidem testamento ¹) Pharaonem regem Aegypti, diem
natalis sui cum festivitate celebrantem, in novo vero te-
stamento ²) Herodem. Uterque tamen eorum ipsam fe-
stivitatem natalis sui profusione humani sanguinis cruen-
tavit. Ille enim praepositum pistorum, hic sanctum pro-
phetam Joannem obtruncavit in carcere. Sancti vero
· non solum non agunt festivitatem in die natalis sui, sed

et Spiritu sancto repleti exsecrantur hunc diem. Neque
enim tantus ac talis propheta, —- Jeremiam dico, ³) qui
in utero matris sanctificatus est, et propheta in gentibus
consecratus —, libris in aeternum mansuris aliquid ina-
niter condidisset, nisi secretum quid contineret, et ingenti-
bus mysteriis plenum, ubi dicit: „maledictus 4) dies, in quo
natus sum, et nox, in qua dixerunt: ecce masculus. Ma-
ledictus, qui adnuntiavit patri meo, dicens: natus est tibi
masculus. Laetetur homo ille sicut civitates, quas Domi-
nu⁰s destruxit in furore, et non poenituit.“ Videturne tibi
haec tam gravia, et tam onerosa imprecari propheta po-
tuisse, nisi sciret esse aliquid in ista nativitate corporea,
quod et hujusmodi dignum malediCtiouibus ⁵) videretur,
et pro quo legislator tot immunditias accusaret, quibus
congruas purificationes consequenter imponeret? Longum
est autem, et alterius temporis, ut testimonia, quae de
propheta sumsimus,⁶) explanemus: quia nunc non Jere-
miae, sed Levitici nobis propositum est disserere lectio-

” nem. Sed et Job non sine Spiritu sancto loquens, ma-

1) Genes. XL, 20.

2) Marc. VI, 21. 3) Cfr. Jerem. I.

⁴) Cfr. Jerem. XX, 14. 15. 16.

5) Libri editi (v. c. edd. M.): „maledictionis.“ Mss.
‚,maledictionibus.“ R.

⁶) Edd. Merlini: assumsimus‘.

