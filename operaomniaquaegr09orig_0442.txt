430 ORIGENIS

goga lapidetur: aut qui maledixit Dominum, ut lapidibus
perimatur, et si qua jubentur hujusmodi. Mandata vero.
esse, quibus jubetur, verbi causa, decimas offerri Levitis,
vel ter in anno apparere Domino, vel non apparere va-
cuum in conspectu Domini. Custodire est ergo manda-
tum, intelligere, vel advertere, qliae jubentur. Facere au-
tem mandatum, est implere, quae jubentur. Sic ergo in-
telligendum puto, quod dixit: ‚‚si¹) in praeceptis meis
ambulaveritis, et mandata mea custodieritis, et feceritis
ea.“ Sed videamus, quae sit prima benedictio iis, qui
ea, quae mandantur, impleverint. „Dabo‚²) inquit, plu-
viam vobis in tempore suo.“ Igitur primo ad Judaeos
dicamus, et eos, qui simpliciter vel corporaliter haec in-
telligenda opinantur: si pluvia haee tanquam remuneratio
pro laboribus datur iis, qui mandata custodiunt, quomodo
et iis, qui mandata non servant, una atque eadem datur
pluvia temporibus suis, et universus mundus communibus
utitur pluviis a Deo datis? Pluit3) enim super justos et
injustos. Quod si justis et injustis datur pluvia, non erit
eximia remuneratio iis, qui mandata servaverint. Vide
crgo, quia, etiamsi Judaei non adquiescunt verbis Jesu
Domini nostri, tu tamen, qui nomine ejus censeris, et
Christianus appellaris, debes ei credere dicenti, quia pater
suus coelestis communem hane pluviam pluit super ju-
stos et injustos: et non debes putare, quia justis eximiam
separaverit portionem hanc, quarn communem posuit
etiam cum injustis. Quaeramus ergo in Scripturis quae
sit pluvia, quae sanctis tantummodo datur, et de qua
mandatur nubibus, ne pluant pluviam istam super inju-
stos. Quae ergo sit ista pluvia, ipse nos Moses horum
legislator edoceat. Ipse enim dicit in Deuteronomio:

‚,attende,⁴²) coelum, et loquar, et audiat terra verba ex

¹) Levit. XXVI, 3, 2) Lex-it. XXVI, 4.
3) Cfr. Matth. V, 45. ⁴²) Dent. XXXII, 1. 2.

