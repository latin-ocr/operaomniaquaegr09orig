120 Omexzms

conserves, habere potes et nemorosae ac frondentis arbo-
ris ramos, quae est aeterna et beata vita, cum te Domi-
nus in loco viridi collocaverit super aquam refectionis,
per Christum Jesum Dominum nostrum, cui est gloria et

imperium in saecula saeculorum. Amen.

HOMILIA X.

De muliere praegnante, quae duobus viris litigantibus

abortiverit.

1. „Quod¹) si litigabunt duo viri, et percusserint
mulierem praegnantem, et exierit infans ejus nondum sor-
matus, detrimentum patietur, quantum indixerit vir mu—
lieris, et dabit cum honore. Quod si formatus suerit,
dabit animam pro anima, oculum pro oculo, dentem pro
dente, manum pro manu, pedem pro pede, combusturam
pro combustura, vulnus pro vulnere, livorem pro livore.“
Primo omnium in his requirendum esse puto, sub quo
legis titulo hujusmodi statuta censentur. Non enim, ut
simplicioribus videtur, cuncta, quae statuuntur, lex dici-
tur, sed quaedam quidem lex, quaedam testimonia, alia
mandata et justitiae, quaedam judicia appellantur. Quod
evidentius in unum collectum, octavus decimus edocet
Psalmus, cum dicit: ‚‚lex²) Domini irreprehensibilis, con-
vertens animas: testimonium Domini fidele, sapientiam
praestans parvulis. Justitiae Domini rectae, laetificantes
corda, praeceptum Domini lucidum illuminans oculos.
Timor Domini sanctus permanens in saeculum saeculi,
judicia Domini vera, justificata in semet ipsa.“ Cum

ergo istae diversitates eorum, quae in lege statuta sunt,

¹) Exod. XXI, 22-25.
2) Psalm. XIX, 7. 8. 9. (xvfll.)

