78 Omessms

referuntur, per quos palmas victoriae Christi mundus
agnosceret. Non ergo sufficit populo Dei aquam Marae
bibere, quamvis in dulcedinem versa sit: quamvis per li-
gnum vitae, et mysterium crucis omnis literae amaritudo
depulsa sit. Solum vetus instrumentum non sufficit ad
bibendum; sed veniendum est ad novum testamentum, de
quo absque scrupulo bibitur, absque ulla difficultate po-
tatur. Judaei etiam nunc apud Maram sunt, etiam nunc
assident ad¹) aquas amaras. Nondum enim iis Deus
ostendit lignum, per quod dulces fierent aquae ipsorum.
Etenim praedixit iis propheta, quia „nisi²) credideritis,
neque intelligetis.“

4. Post haec scriptum est: „in 3) secundo mense, in-
quit, postquam de Aegypto profecti sunt, quinta decima
die mensis, murmuravit populus adversum Mosen dicens:
utinam mortui fuissemus in terra Aegypti, cum sedere-
mus supcr ollas carnis, et manducaremus panes ad satie-
tatem: quoniam eduxisti nos in desertum hoc, necare
omnem synagogam famef! Esto, quod propter correptio-
nem legentium indiceturpopuli peccatum, quia murmu-
raverit, et ingratus fuerit beneficiis divinis, cum coeleste
manna susciperet: quid etiam dies describitur, in qua
murmuraverit populus? ‚‚Secundo‚4) inquit, mense, quinta
decima die {mensis.“ Quod utique non absque ratione
scriptum est. Recordare de legibus paschae quae scri-
pta sunt, et invenies ibi, hoc esse tempus, quod statuitur
ad secundum pascha faciendum his, qui immundi in
anima fuerint, vel occupati in negotiis peregrinis. Qui
ergo non fuerunt immundi in anima, vel non longe pere-
grinabantur, quarta decima die primi mensis pascha fe-

⁸cerunt. Qui autem longe peregrinabantur, et immundi

Ι) Deest „ad“ in edd. M.
²) Jesai. VII, 9. 3) Cfr. Exod. XVI, 1. ‘2- 3.
4) Exod. XVI, 1.

