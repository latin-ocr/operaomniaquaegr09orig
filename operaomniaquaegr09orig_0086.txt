74 ORIGEMS

pterea quod dixit: „ostendit¹) illi Dominus lignum, ct
misit illud in aquam, et facta est dulcis aqua:“ mirum
admodum est, ut Deus lignum ostenderet Mosi, quod
mitteret in aquam, et faceret eam dulcem. Efficere Deus
aquam dulcem sine ligno non poterat? Aut Moses ne-
sciebat lignum, ut ei Deus ostenderet? Sed videndum
est, quid decoris in his interior habeatscnsus. Ego puto,
quod lex, si secundum literam suscipiatur, satis amara sit,
et ipsa sit Mara. Quid enim tam amarum, quam ut puer
octava die circumcisionis vulnus accipiat, et rigorem ferri
tenera patiatur infantia? Amarum satis, et peramarum
est hujusmodi poculum legis, in tantum ut populus Dei,
non ille, qui in Mose baptizatus est in mari, et in nube,
sed iste, qui in spiritu et aqua baptizatus est, non possit
bibere de ista aqua; sed ne gustare quidem de circum-
cisionis amaritudine potest, neque hostiarum ferre amari-
tudinem valct, nec sabbati observantiam. Si vero osten—
dat Deus lignum, quod mittitur in hanc amaritudinem,
ut dulcis aqua fiat legis, potest de illa bibere. Quod est
istud lignum, ²) quod Dominus ostendit Mosi? Salomon
edocet nos, cuin dicit de sapientia, quia „lignum ³) vitae
est omnibus amplectentibus eam.“ Si ergo lignum sa—
pientiae Christus missum fucrit in lege, et ostenderit no—
bis, quomodo intelligi debeat circumcisio, quomodo sab-
bata, quomodo lex leprae servanda sit, qualiter mundi et
immundi discrimen habeatur, tunc efficitur aqua Blarae
dulcis, et amaritudo literae legis convertitur in dulcedinem
intelligentiae spiritualis, et tunc potest bibere populus
Dei. Si enim non interpretentur haec spiritualiter, po-
pulus, qui idola dereliquit, et ad Deum confugit, si au-
diat legem de sacrificiis praecipientem, continuo refugit,

ct non potest bibere: amarum quippe hoc sentit et aspen

 

¹) Exod. xv, 25. 2) Edd. Moruni: signum.
³) Prov. Ill, 18.

