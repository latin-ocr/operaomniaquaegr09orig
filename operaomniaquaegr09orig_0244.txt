232 Omenms

cibus solidus, eorum, qui pro possibilitate sumendi exer-
citatos habent sensus ad discretionem boni ac mali.“
Tangit ergo et ille carnem verbi Dei, qui interiora ejus
discutit, et occulta potest explanare mysteria. Et nos si
haberemus talem intellectum, ut ¹) possemus singula, quae
scribuntur in lege, spirituali interpretatione discernere, et
obtectum ²) uniuscujusque sermonis sacramentum, in lu-
cem scientiae subtilioris educere: si ita docere possemus
ecclesiam, ut nihil ex his, quae lecta sunt, remaneret am-
biguum, nihil relinqueretur obscurum: fortassis et de no-
bis dici poterat, quia tetigimus carnes sanctas verbi Dei,
et sanctificati sumus. Sic autem accipio et illud, quod
dictum est, quia³) omnes masculi ex sacerdotibus edent
eam. Nulla enim femina, nec remissa et dissoluta anima
poterit edere carnes sanctas verbi Dei. Masculus quaeri-
tur, qui eas edat. Masculi denique sunt, qui perducun-
tur ad numerum: nusquam feminae, nusquam parvuli
numerantur. Unde et Apostolus dicebat: „cum ⁴²) autem
factus sum vir, deposui quae erant parvuli.“ Talis ergo
iste masculus, et talis vir quaeritur, qui carnes sanctas
possit comedere, et comedere non in quocunque loco,
sed in loco sancto, intra atrium tabernaculi. Audiant
haec qui scindunt ecclesiam, et peregrinas ac pravas in-
ducentes doctrinas putant se sacras carnes extra templum
Dei, et extra aulam dominicam posse comedere. Prosana
sunt eorum sacrificia, quae contra mandati legem gerun-
tur. In loco sancto edi jubentur, intra atria tabernaculi
testimonii. ⁵) Atria tabernaculi testimonii sunt, quae fidei
murus ambit, spei columnae suspendunt, caritatis ampli-
tudo dilatat. Ubi haec non sunt, carnes sanctae nee ha-

beri possunt, nec comedi.

¹) Deest ‚‚ut“ in sola ed. R.

2) Edd. Merlini perperam: objectum.
³) Levit. Vl, 18. ⁴³) I Cor. XIII, 11.
5> Edd. Merlini: testimonii sint.

 

