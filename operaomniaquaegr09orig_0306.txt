294 Omenms

adversus spiritum, et spiritus adversus carnem, et nondum
potui subjicere carnem spiritui, subjectus quidem sum
Deo, verum non ex integro, sed ex parte. Si autem po-
tuero etiam carnem meam, et omnia membra mea in
consonantiam spiritus trahere, tunc perfecte videbor esse
subjectus. Si intellexisti, quid sit ex parte, et quid sit ex
integro esse subjectum, redi nunc et ad id, quod de sub-
jectione Domini proposuimus, et vide, quia, cum omnes
corpus ipsius et membra esse dicamur, donec sunt aliqui
in nobis, qui nondum perfecta subjectione subjecti sunt,
ipse dicitur non esse subjectus. Cum vero consummave-
rit opus suum, et universam creaturam suam ad summam
perfectionis adduxerit, tunc ipse dIcetur subjectus in his,
quos subdidit patri, et in quibus opus, quod ei pater de-
derat, consummavit, ut sit Deus omnia in omnibus. Ve-
rum haec quorsum spectant? Ut intelligamus id, quod
supra tractavimus, quomodo non bibit vinum, vel quo-
modo bibit, antequam intraret in tabernaculum, antequam
accederet ad altare. Non bibit autem nunc, quia adsistit
altari, et luget peccata mea: et rursum bibet posthaec,
cum subjecta ei fuerint omnia, et salvatis omnibus ac de-
structa morte peccati, ultra jam necessarium non erit of-
ferre hostias pro peccato. Tunc enim erit¹ gaudium et
laetitia, et tunc „exsultabunt¹) ossa humiliata ,“ et im-
plebitur illud, quod scriptum est: ,‚ausugiet²) dolor, et
tristitia, et gemitusf‘ Sed et illud non omittamus, quod
non solum de Aaron dicitur, ut non bibat vinum, sed et
de filiis ejus, cum ingrediuntur ad sancta. Nondum enim
receperunt laetitiam suamne Apostoli quidem, sed et ipsi
exspectant, ut et ego laetitiae eorum particeps fiam, Ne-
que enim decedentes hinc sancti, continuo integra meri-
torum suorum praemia consequuntur: sed exspectant

etiam nos, licet morantes, licet desides. Non enim est

¹) Psalm. LI, 8. (L.) ²) Jesai. XXXV, 10.

