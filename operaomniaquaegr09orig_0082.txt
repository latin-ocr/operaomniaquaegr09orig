70 Omessms

10. „Inducens ¹) planta eos in monte hereditatis tuae.“
Non vult nos Deus in Aegypto plantare, nec in dejectis
et in humilibus locis, sed in monte hereditatis suae vult
plantare, quos plantat. Tum praeterea quod addit: „in-
ducens ²) planta eos:“ num tibi videtur tanquam de pue-
ris dicere, qui inducuntur ad scholas, inducuntur ad lite-
ras, inducuntur ad omnem eruditionem? Intellige ergo
per haec, si tamen habes aures audiendi, quomodo Deus
plantat: ne forte, cum audis eum inducere5 et plantare,
putes eum ficus in terra, aut alia hujuscemodi 3) virgulta
defigere. Audi et alibi quomodo plantat Deus. Propheta
dicit: „vineam 4) ex Aegypto transtulisti, et expulisti gen-
tes, et plantasti eam. Pervium iter fecisti ante eam, plan-
tasti radices ejus, et replesti terram. Operuit montes um-
bra ejus, et arbusta ejus cedros Dei.“ Advertisti jam, quo-
modo plantat Deus, ct ubi plantat? Non plantat in val-
libus, sed in montibus excelsis, et sublimibus locis. Quos
enim educit de Aegypto, quos de saeculo adducit ad fi-
dem, non vult eos iterum in humilibus collocare, sed
conversationem eorum vult esse sublimem. Vult nos in
montibus habitare, sed in ipsis nihilominus montibus non
vult nos super terram repere, nec ultra vult vineam suam
humi dejectos habere fructus, sed vult palmites ejus sur-
sum duci, in alto collocari, traduces fieri, et traduces non
in quibuscunque humilibus arboribus, sed in excelsis, et
in altissimis cedris Dei. Cedros Dei ego prophetas et
Apostolos puto, quibus nos si adjungamur vitis, quarn de
Aegypto transtulit Deus, et per ramos eorum nostri pal-
mites diffundantur, atque ipsis innixi traduces quaedam
efficiamur caritatis ad invicem vinculis connexi, fructum

sine dubio plurimum adferemus. Nam ‚‚0mnis⁵) arbor,

¹) Exod. XV, 17. ²) Exod. XV, 17.
³) Edd. Merlini: hujusmodi. N

⁴) Psalm. LXXX, 8. 9. (LXXIX.)

⁵) Matth. VH, 19.

